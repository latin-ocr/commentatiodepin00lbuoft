,-

l

Cum igitur tanturn iam tibia in rebus externis imitandis praestaret, multo maior
etiam et admirabilior eius vis erat, cum affectus aut describendos sibi aut excitandos
proposuisset. Huius quoque rei pulchra testimonia in promptu sunt. Alexander Magnus
cum Timotheum Thebanum nomum orthium auleticum in Minervam (is accurate a nomo
orthio citharodico in Apollinem distinguendus est, de quo Suidas s, v. Ἀμφιανακτίζειν et
Hesych s. v. ἀμφὶ ἄνακτα, conf. VVestphal, Metrik 112, 1868, p. 286) tibia canentem et
modis illis hominum intima praecordia moventem audiret, tanquam lymphaticus et instinctu
divino tactus exiluit et nunc demum summa quaeque se animo volvere professus est3 Dio
Chrysost. or. Ι, p. 1: τὸν ὄρθιον, τὸν τῆς Ἀθηνᾶς ἐπικαλούμενον νόμον. καὶ τὸν Ἀλέξαν-
δρον εὐθὺς ἀναπηδῆσαι πρὸς τὰ ὅπλα τοῖς ἐνθέοις ὁμοίως. οὕτω σφόδρα ἐπαρθῆναι αὐτὸν ὑπὸ
τοῦ μέλους τῆς μουσικῆς καὶ τοῦ ῥυθμοῦ τῆς αὐλήσεως. conf. Suid. s. v. Tmcsomgd.

5. De dramate sacro, quo caedes draconis in recurrentibus Ennaetericis
sollemnibus illustrata sit.

Haec omnia perlustrata unum clare demonstrant: minume pusillam et parvi pon-
deris rem Amphictyones aggressos esse⁷ cum tibiae in ludis Pythicis, qui ad id temporis
sola cithara contenti fuissent, locum concederent. Illa enim hospita, quae erat eius in
animis hominum sursum deorsum flectendis vis, brevi ad principem in hominum studiis
et favore locum se adscensuram ostendit. Ad hoc efficiendum plurimum una res profuit.
Tibiae in ludis Delphicis statim ab initio magnificum et grande atque ad animos commo-
vendos efficacissimum argumentum se obtulit: Apollinis cum Pythone monstro pugna,
quae eum theologumenis Delphicis coniunctissima erat. Mos erat, ut in Septerii sollem-
nitate, nono quoque anno recurrente, in divini illius certaminis memoriam sacrum specta-
culum (δρώμενον) ederetur: caedes draconis sub Apollinis telis expirantis. Post caedem
draconis deinde Apollini vel puero illi, qui Apollinis instar adornatus erat, in Thessaliam
fugiendum erat. Atque initio quidem in huius dramatis religionibus dubium non est,
quin Python draco ut belua immanis ficta et informata fuerit (δράκαινα Hom. Hymn. Ap.
Pyth. 122). Postea, Ephori ut videtur temporibus (Aug. Mommsen, Delphica p. 170 post
med. et p. 171 med.) in illo certaminis simulacro pro dracone Pythone atrox et crudelis
latro, Crii filius, Pytho et ipse vocatus (Paus. X, 6, 6), substitutus est, cuius filium etiam
Aegem nomine Plutarchus, Quaest. Gr. 12 novit. Hac mutatione facta in illo quoque
spectaculi apparatu fieri non potuit, quin nonnulla necessario mutarentur. In locum
speluncae habitatio regia extruebatur, quam igne comburi moris erat, ut latronem inde
pulsum Apollo sagittis interimere posset; Plut. de Def. or. 15: ἥ τε γὰρ ἱσταμένη καλιὰς
ἐνταῦθα περὶ τὴν ἅλω δι’ ἐννέα ἑτῶν οὐ φωλεώδης τοῦ δράκοντος χειά, ἀλλὰ μίμημα τυραννικῆς
ἢ βασιλικῆς ἐστιν οἰκήσεως· ἥ τε μετὰ σιγῆς ἐπ’ αὐτὴν διὰ τῆς ὀνομαζομένης Δολωνεὶας ἔφοδος . . .
Similia ex Ephoro tradit Strabo IX, p. 422 extr. conf. A. Mommsen, Delph. p. 206 sqq.
et L. KVenigen Religioese Seite der Pythien (Vratislaviae, 1870) p. 31. Sed haec ad
tempora posteriora pertinent, quibus antiquissimus de dracone occiso mythuS‚ cuius intimus
sensus ex altissimis sane pectoris humani recessibus petitus est (cf. O. Mueller, Proleg.

