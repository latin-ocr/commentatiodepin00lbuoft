4

Tempe, deinde e Tempe rursus Delphos se conferret, novo splendore instauratam et
exornatam esse? Nec ab hominis militari ingenio alienum erit, si eum agmini illi sacro,
longam viam pedibus facienti, tibiam comitem addidisse putemuS, qua sonante corpora
et animi euntium recrearentur.

2. Tibiae in sacris Apollinis usus quam antiquus fuerit Deli et Lacedaemone.

Delphis igitur in sacris Apollinis tibiam inde a prima Pythiade pari iam paene*
loco atque citharam esse coepisse, certum est. Quaeritur deinde, quid in Deliis sacris
sancitum fuerit. Veterum testimonia si contemplere, tibia ibi valde vetusta videri possit;
nam Hyperboreorum sancta munera (Herod. IV, 33; Paus. I, 31, 2) curn tibiarum et
fistularum cantu adferri et accipi solebant, Plut. mus. 14: καὶ τὰ ἐξ Ὑπερβορέων δὲ ἱερὰ
μετ’ αὐλῶν καὶ συρίγγων καὶ κιθάρας εἰς τὴν Δῆλόν φασι τὸ παλαιὸν στέλλεσθαι. Deinde statua
Apollinis Delphica in manu sinistra trium Gratiarum simulacra gestabat, quarum una
tibias pro insigni habebat3 Plut. ibid: ἐν δὲ τῇ ἀριστερᾷ χάριτας τῶν τῆς μουσικῆς ὀργάνων
ἑκάστην τι ἔχουσαν. ἡ μὲν γὰρ λύραν κρατεῖ, ἣ δ’ αὐλούς, ἡ δ’ ἐν μέσῳ προσκειμένην ἔχει τῷ
στόματι σύριγγα. Sed haec posterioris demum temporis inventa videntur3 in hymno Apol—
linis Delii Homerico, quo loco musicae artis memoria celebratur: v. 162 πάντων δ’ ἀνθρώπων
φωνὰς καὶ κρεμβαλιαστὺν Η μιμεῖσθ’ ἴσασιν, nulla est tibiae mentio. Unde suo iure Volk-
mannus ad Plut. de Mus. p. 98, 36 de tibiae tam vetusto ibi usu subdubitat.

Spartae porro quando in Apollinis cultu tibia civitatem nacta sit, vix est quod
multum ambigamus Thaletas Gortynius, qui inter Gymnopaediarum, quae anno Ol. 28, 4 =
665 institutae dicuntur, potissumos exornatores numeratur (Plut. mus. 9), tibiae iam cantum
egregie excoluit; Plut. mus 10 de eius inventis: ἐκ γὰρ τῆς Ὀλύμπου αὐλήσεως Θαλήταν
φασὶν ἐξειργάσθαι ταῦτα καὶ δόξαι ποιητὴν ἀγαθὸν γεγονέναι. Is creticum rhythmum in Grae-
ciam attulisse dicitur3 Plut. ibid: καὶ Παίωνα καὶ Κρητικὸν ῥυθμὸν εἰς τὴν μελοποιίαν ἐνθεῖναι·
οἷς Ἀρχίλοχον μὴ κεχρῆσθαι, ἀλλ7 οὐδ’ Ὀρφέα καὶ Τέρπανδρον. Huic cretico rhythmorum
generi quam arcta cum tibia potissumum necessitudo intercedat, luculenter nuper Her-
mannus Use nerus noster in libro elegantissimo: Altgriechischer Versbau p⁴ 118 docuit,
qui ostendit ad tibiae demum sonos per auctiorem moram continuatos syllabas productas
ita cani potuisse, ut, id quod in citharae fides non cadat, et humanae vocis et instru-
menti musici cantus temporum spatiolis prorsus inter se exaequarentur. Thaletae vero
artem musicam potissumum Apollini sacratam fuisse, iam ex Cretica viri origine mani-
festum est. Sequitur Alcman, cuius vitae flos inter Ol. 30, 4 et 42, 2 (Eusebius; Syn-
cellus p. 402, 6 ed. Dind.) incidit, qui in tibiae modis iuxta citharam excolendis Thaletae
exemplum imitatus est. Dixit de eius in hac re meritis docte et eleganter Bergkius‚
Hist. Litt. Graec. ΙΙ, 238. Ex carmine Apollinem celebrante illud haud haud dubie

sumptum est, quod Plutarchus mus. 10 tradit, Alcmanem deum ipsum tibia canentem
finxisse.

