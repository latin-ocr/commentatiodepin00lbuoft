1. De tibia in cultum Delphicum et ludos Pythios in primae Pythiadis
sollemnibus recepta.

Parva fuit specie, sed re vera permagna illa in sacris Delphicis traditi antiquitus
moris mutatio, qua post Crisaeum bellum finitum et Craugallidas (Aeschin. adv. Ctes.
ξ. 107; Harpocrat. s. v.) devictos Amphictyonum decreto anno Ol. 48. 3 = 586 a. Chr.
tibiae usus tam in Delphicum Apollinis cultum, quam in ludos Pythios receptus est. Huic
conatui ut ius aliquod et excusatio praetexeretur‚ inter theologumena Delphica novum
hoc dogma propagatum est: Apollinem iamiam inveteratum et celebratum illud odium,
quo tibiam prae cithara contempserit, deposuisse; quod Corinna poetria postea ita exor-
navit, ut Apollinem ab Minerva, cum omnium artium, tum tibialis etiam inventrice, tibia
canere edoctum esse, diceret3 Plut. muS. 14: ἡ δὲ Κόριννα καὶ διδαχθῆναί φησι τὸν Ἀπόλλω
ὑπ’ Ἀθηνᾶς αὐλεῖν. Itidemque Alcman Apollinem libenter tibiam flando se oblectantem
finxerat3 Plut. ibid.: ἄλλοι δὲ καὶ αὐτὸν τὸν Θεόν φασιν αὐλῆσαι, καθάπερ ἱστορεῖ ὁ ἄριστος
μελῶν ποιητὴς Ἀλκμάν. conf. Faus, ΙΙ, 22, 9. Atque cultui quidem Apollinis (nam de ludis
Pythiis res pervolgata) tibiam accessisse ea potissumum res documento est, quod in sol-
lemni illa et sanctissima pompa, qua ineunte nova Ennaeteride nova semper lauri virga
ex Tempe Thessalicis Delphos adportabatur, puero illi ἀμφιθαλεῑ, qui Apollinis personam
sustinebat, tibicen in itinere faciendo accinebat3 Plut. mus, 14: ἀλλὰ καὶ τῷ κατακομίζοντι
παιδὶ τῆν Τεμπικὴν δάφνην εἰς Δελφοὺς παρομαρτεῖ αὐλητής; adde Aelianum, Var. hist. ΙΙΙ, 1
extr.: καὶ τὴν ὁδὸν ἐκείνην ἔρχονται, ἣ καλεῖται μὲν Πυθιάς, φέρει δὲ διὰ Θετταλίας καὶ
Πελασγίας καὶ τῆς Οἴτης καὶ τῆς Αἰνιάνων χώρας καὶ τῆς Μηλιέων καὶ Δωριέων καὶ Λοκρῶν
τῶν Ἑσπερίων. οὗτοι δὲ καὶ παραπέμπουσιν αὐτοὺς σὺν αἰδοῖ καὶ τιμῇ. Hanc viam, quam
olim Cycnus latrociniis suis infestaverat (Hesiod. Scut. 480), ἱερὰν ὁδὸν vocat Plut. Quaest.
Gr. 12. conf. eundem de Def. or. 15.

Hic igitur tibiae ad pompam Septerii Ennaeterici flandae usus eodem illo Amphi-
ctyonum decreto, quo ludi Pythii tibini quoque facti sunt, haud dubie institutus est. Nam
notum est, summa illis temporibus apud Amphictyones auctoritate Eurylochum Thessa-
lum floruisse. Is in illo bello Crissaeo‚ quod itidem ut Troicum decem annorum fuit,
tanquam alter quidam Achilles ab inferis exortus celebratus est. Elegantissimi ea de re
sunt Euphorionis ex carmine ignoto versus ap. Schol. Pind. Argum. ad Pyth. p. 298
Boeckh (Meineke, Anal. Alex. p. 95): ὁπλοτέρου δ’ Ἀχιλῆος ἀκούομεν Εὐρυλόχοιο, ΙΙ Δελφίδες
ᾧ ὕπο καλὸν Ἰήϊον ἀντεβόησαν, Η Κρῖσαν ττορθήσαντι1 Λυκωρὲος οἰκία Φοίβου. Quid igitur
verisimilius, quam Eurylocho potissumum auctore et impulsore (ἐπ’ Εὐρυλόχου διέταξαν ait
Strabo IX, 421 med.) pompam illam, qua Deus cum cultoribus suis primum Delphis ad

