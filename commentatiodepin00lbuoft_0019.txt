15

auctoribus memorantur, quibus Apollinis triumphus et grata ob reportatam victoriam
laetitia adumbratur. Nomina eorum, ut ita dicamus, dramatis musici actuum apud Pol—
lucem sunt: σπονδεῖον et καταχόρευσις, hac definitione adiecta: τὸ δὲ σπονδεῖον δηλοῖ τήν
νίκην τοῦ θεοῦ. ἑν δὲ τῇ καταχορεύσει ὁ Θεὸς τὰ ἐπινίκια χορεύει. Strabo non recte inter-
pretis officio fungitur, cum post mediam partem ἰάμβους καὶ δακτύλους secutos esse tradit,
eis enim hanc vim fuisse, ut Apollinis triumphum illustrarent: ἴαμβον δὲ καὶ δάκτυλον τὸν
ἑπιπαιανισμὸν τὸν γινόμενον ἐπὶ τῇ νίκῃ μετὰ τοιούτων ῥυθμῶν, ὧν ὁ μὲν ὕμνοις ἐστὶν οἰκεῖος,
ὁ δ’ ἴαμβος κακισμοῑς. In his quae de iambicis rhythmis in ε’πιπαιανισμῷ collocatis docentur,
confusione et errore laborant. De dactylis sane gratiae habendae Straboni sunt: nam
cantilena illa, quae Polluci σπονδεῖον audit, hoc Strabonis testimonio talis iam ostenditur,
quae non meris spondeis constiterit, sed dactylos largiter admixtos habuerit. Pars
denique ea, quae apud Pollucem est καταχόρευσις, quib us numeris composita fuerit, egregia
scholiorum ad Pindarum definitione intellegitur. Ad saltandum aptissimi sunt pedes
cretici, eos nomi Pythici partem effecisse, docet Schol. Pind. arg. Pyth. p. 297, ubi varia
in eo nomo numerorum genera enumerantur cum deorum nominibus coniuncta: Κρητικὸν
δὲ ἀπὸ Διός. conf. Guhrauer p. 347 extr.

Sed ad hos postremarum partium numeros, spondiacos et creticos, aliud praeterea
rhythmorum genus accessit, inventum illud sive iam a Sacada, sive, quod malim, post
eius demum aetatem, cum credibile sit, nomum Pythicum progressu temporum paulatim
ab artificibus ad maiora et ulteriora semper adspirantibus locupletatum esse. Scholiasta
ad Pindarum p. 297 certae cuiusdam musicorum scholae disciplina imbutus talem nomi
Pythici auletici interpretationem nobis propinat, in qua diversae eius nomi partes, id
quod ex metrorum ratione potissumum colligi possit, diversis numinibus, ac eis nominatim,
quibus aliqua cum Apollinis Delphici religione necessitudo intercesserit, consecratae fuerint.
Hoc licet nimium quantum perversum nobis videatur, aliquando tamen serio creditum
est; Schol. Pind. p. 297 post med: δάκτυλον .. ἀπὸ Διονύσου, ὅτι πρῶτος οὗτος δοκεῖ ἀπὸ
τοῦ τρίποδος θεμιστεῦσαι· Κρητικὸν δὲ ἀπὸ τοῦ Διός; iam tertio loco sequitur id, quod nunc
maxume nobis cognitu dignum videtur: μητρῷον δὲ, ὅτι Γῆς ἐστι τὸ μαντεῖον, Numeri Ionici
haud dubie intelleguntur, hoc metrum μητρῳακὸν nuncupatur apud Hephaestionem in
VVestphali: Script. metr. Gr. Ι (Lips. 1866), p. 239. conf. Guhrauer p. 349.

14. Apollini post draconem necatum Tellurem placandam fuisse. Eam Telluris
comprecationis imaginem numeris ionicis (μέτρῳ μητρῳακῷ) tibiae cantu
expressam et adsimulatam esse.

Haec numerorum metroorum cantilena tibialis ubinam in nomo Pythico locum ob-
tinuit? Id sane certissime, opinor, definiri potest. Apollini post monstri caedem Tellus
dea placanda erat. Ea dracone, subole sua, interempto summo dolore exarserat. Pindarus
in Paeane illo clarissimo in honorem Apollinis Pythii, memoriam Delphicam in his reli-
gionibus secutus, ita narraverat : Tellurem cum antiquissimam suam possessionem, oraculum
Delphicum, a novicio deo sibi ereptam videret, hoc molitam esse, ut in Tartarum Apol-

