3. De tibia eximia cuiuslibet rerum gestarum generis imitatrice.

His expositis opus fuerat, ut viam nobis muniremus ad modorum tibinorum in
ludis Pythiis usum illustrandum. Narrat igitur Pausanias X, 7, 4 rem posteritatis memoria
dignissimam: Amphictyones post Crisaeos debellatos in ludis Pythiis denuo et maiore
etiam splendore constituendis ad citharodicum agonem aulodica et tibiarum assarum
certamina adiecisse: ἆθλα ἔθεσαν οἱ Ἀμφικτυόνες κιθαρῳδίας καθὰ μὲν ἐξ ἀρχῆς, προσέθεσαν
δὲ καὶ αὐλῳδίας ἀγώνισμα καὶ αὐλῶν. Victorum quoque primorum novem, qui in hoc assarum
tibiarum certamine per novem Pythiades primas vicerunt, nomina ad immortalitatem
servata sunt. Primis tribus Pythiadibus Sacadas Argivus naviter decertando laurum sibi
peperit3 sequentibus vero sex proxumis Pythocritus Sicyonius Paus. X, 7, 4 ἀνηγορεύ-
θησαν αὐλῳδὸς Ἐχέμβροτος, Σακάδας δὲ ἐπὶ τοῖς αὐλοῖς. ἀνείλετο δὲ ὁ Σακάδας οὗτος
καὶ ἄλλας δύο τὰς ἐφεξῆς ταύτης Πυθιάδας et Paus. VI, 14, 10: Σακάδας μὲν γὰρ τὸν ἀγῶνα

, , , .

Πυθόκριτος δὲ ὁ Σικυώνιος τὰς ἑφεξῆς τούτων Πυθιάδας ἕξ, μόνος δὴ οὗτος αὐλητής. Ac de
Sacada quidem suavissima quadam fama narrabatur, eum. quae fuerit eius in tibia flanda
praestantia, Apollinem ipsum, huie universo generi antea iratum, prorsus iarn propitium
tibiae modis reddidisse; Paus. ΙΙ, 22, 9, quam famam venuste a Pindaro in aliquo carmine
(cf. Paus. IX. 30, 2) enarratam fuisse, Hillerus coniecit in eruditissima de Sacada com-
mentatione: Mus. Rhen. vol. 31 (1876), p. 79. Iam vero tibia inter Pythiorum ludorum
delicias recepta eximium in modum aurium epulae multiplicatae sunt. Hoc enim artis
musicae instrumentum manibus praestantissumorum artificum excultum tanquam callidissimus
quidam Proteus tarn ea, quae in rerum natura, quarn quae in vita hominurn cum aliqua
concitatione et impetu fiunt, imitabatur. Tibiae nihi] arduum erat. Eius cantilenae flexuosae
et tortuosae quamlibet rerum speciem induere, et auditorum animos eum in modum afficere,
ut auribus accepta etiam oculis conspicere sibi viderentur, edoctae erant.

Huius eximiae tibiarum artis, qua omnium rerum imagines sonis suis adumbrabat,
nunc specimina nonnulla adferre utile fuerit. Minerva Nomum Polycephalum ita invenisse
traditur, ut sibilos serpentum ex Medusae capite amputato eminentium, tibia exciperet et
imitaretur, unde nomen ille nomus accepit3 Schol. Pind. Pyth. XII, 15, p. 421: τούτου
τοῦ συριγμοῦ κατακούσασα ἡ Ἀθηνᾶ τοῦ ἐκ τῶν ὄφεων προσγινομὲνου πρὸς μίμησιν τοῦ θρήνου
(Medusae sororum) καὶ τοῦ ἐκ τῶν ὄφεων γινομένου συριγμοῦ ἐπενόησε τὴν αὐλητικὴν, ἣν καὶ
ὠνόμασε πολυκέφαλον νόμον. Pind.Pyth.X11‚8: οὔλιον θρῆνον διαπλέξαισ’ Ἀθάνα, Η τὸν
παρθενίοις ὑπό τ’ ἀπλάτοις ὀφίων κεφαλαῖς Η ἄϊε λειβόμενον. Alcibiades porro cum anno 408
Athenas rediret (Xen. Hell. I, 4, 18; Plut. Alc. 34), in imperatoria nave per Piraeum
progrediente tibicinem Chrysogonum constituit. qui τὸ τριηρικὸν caneret, quo cantu dubium
non est, quin remorum et undarum planctus et lusus imitando expressus sit; Athenaeus
XII, p. 535³: ὡς δὲ ἐντὸς ἦν (τοῦ Πειραιέως) καὶ τὰς κώπας ἔλαβον 0‘1 ἐρέται, Χρυσόγονος μὲν
ηὔλει τὸ τρηιρικὸν ἐνδεδυκὼς τὴν Πυθικὴν στολήν.

